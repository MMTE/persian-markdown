# مارک‌داون فارسی
راهنمای استفاده از markdown به زبان فارسی


## مارک‌داون (markdown) چیست؟

مارک‌داون یک زبان نشانه گذاری است که می‌توان با استفاده از آن متن‌ها را به صورتی ساده و سریع‌تر از حالت رایج ویرایش کرد و خروجی متناسب با متنی که نوشته شده است را دریافت کرد. مارک‌داون که توسط John Gruber در سال 2004 ایجاد شد، اکنون یکی از محبوب ترین زبان های نشانه گذاری در جهان است.

استفاده از Markdown با استفاده از ویرایشگر‌های WYSIWYG متفاوت است. در برنامه‌ای مانند مایکروسافت ورد، برای قالب‌بندی کلمات و عبارات، روی دکمه‌ها کلیک می‌کنید و تغییرات بلافاصله قابل مشاهده هستند. مارک داون اینطور نیست. هنگامی که یک فایل با فرمت Markdown ایجاد می کنید، در واقع همان فشردن روی دکمه‌ها را در خود آن نوشته و عبارتی که می‌نویسید، پیاده می‌کنید و قرار می‌دهید. برای بهتر متوجه شدن مثال ساده‌ای را با هم ببنیم:

**مثال:**

شما در مجموعه نرم‌افزارهای آفیس یا گوگل داک وقتی بخواهید جمله‌ای را بولد(Bold) یا همان درشت کنید، عبارت را با موس انتخاب می‌کنید و سپس در نوار بالای صفحه دکمه B یا همان بولد را فشار می‌دهید. این کار می‌تواند با شورتکات هم انجام شود مثلا دکمه کنترل و B را باهم فشار دهید. در زبان نوشتاری مارک‌داون برای این که عبارت را بولد کنید کافی است در دو طرف عبارت دو ستاره قرار دهید. به شکل زیر:
```
**سعی کنیم خوبی کردن در نظر ما زیبا باشد**
```
ویرایشگر مارک‌داون هنگامی که قرار باشد این متن را نمایش دهد، آن را به شکل بولد شده نمایش می‌دهد و متن بالا برای کاربر یا جایی که می‌خواهید نمایش دهید به شکل زیر نمایش داده می‌شود:

**سعی کنیم خوبی کردن در نظر ما زیبا باشد**

بامزه است! نه؟
 البته ممکن است کمی طول بکشد تا به دیدن نوشته‌های Markdown در متن خود عادت کنید، به خصوص اگر به برنامه های WYSIWYG مثل آفیس عادت دارید. 

تصویر زیر ادیتور کد vscode را در حال ویرایش یک فایل مارک‌داون نمایش می‌دهد. همانطور که مشاهده می‌کنید فایل‌های مارک‌داون می‌توانند شامل ملحقات و افزونه‌های پیشرفته تر هم باشند. برای مثال فایل روبرو معادلات ریاضی را نمایش می‌دهد. همچنین بعضی از مبدل‌های مارک‌داون می‌توانند از زبان [LaTeX](https://en.wikipedia.org/wiki/LaTeX) نیز پشتیبانی کنند.

![تصویری از ادیتور vscode در حال ویرایش فایل مارک‌داون](https://user-images.githubusercontent.com/6337624/215334010-a1849492-6af0-40a7-a8e5-0ff5189b64f5.png)

## برای نوشتن به زبان مارک‌داون به چه ابزاری نیاز داریم؟

برای نوشتن متن به صورت مارک‌داون هیچ ابزاری نیاز نیست. شما به راحتی می‌توانید در یک فایل text در سیستم عامل خود به صورت مارک‌داون بنویسید و فایل را ذخیره کنید. در واقع تنها در جایی که بخواهید نوشته‌ی شما به صورت گرافیکی و به صورت تبدیل شده نمایش داده شود، باید از ابزاری استفاده کنید تا فایل مارک‌داون شما را برای مثال به HTML تبدیل کند و نمایش دهد. برای ویرایش مارک‌داون ابزارهای بسیار زیادی بر روی سیستم‌عامل‌های مختلف عرضه شده اند که در ادامه به آن‌ها اشاره خواهیم کرد. بعضی از این ویرایشگر‌ها به صورت آنی و real-time فایل مارک‌داون شما را تبدیل می‌کنند و نمایش می‌دهند اما اگر این طور نباشد هم خواندن فایل مارک‌داون کار دشواری نیست و این زبان به صورتی است که بدون تبدیل شدن به نمایش گرافیکی نیز قابل فهم است. 


## چرا از زبان نشانه‌گذاری مارک‌داون استفاده کنیم؟

- مارک‌داون خصوصا در بین اهل تکنولوژی جذابیت و محبوبیت زیادی پیدا کرده است لذا درک و داشتن دانش از آن قطعا بی فایده نخواهد بود. 
- مارک‌داون مستقل از پلتفرم است و می‌توان آن را در هر سیستم‌عاملی مشاهده کرد. 
- مارک‌داون portable یا قابل حمل است. فایل‌های مارک‌داون با هر نرم‌افزاری قابل مشاهده هستند و مثلا اگر تصمیم بگیرید برای ویرایشگر فایل خود از نرم‌افزار دیگری استفاده کنید، نیازی به تبدیل آن فایل نخواهید داشت و هر ادیتوری می‌تواند این فایل را باز کند و شروع به ویرایش آن کند.
- بسیاری از وبسایت‌ها امروزه قابلیت مارک‌داون را پشتیبانی می‌کنند برای مثال ‌Github یا حتی پیامرسان تلگرام قابلیت پشتیبانی از مارک‌داون را به پلتفرم‌های خود اضافه کرده اند. 

## دست‌های خودتان را کثیف کنید!
قطعا هر چقدر هم که اینجا از مارک‌داون بگوییم تا شما خودتان آن را تجربه نکنید خواندن این موارد بی فایده خواهد بود. لذا همین حالا یک قطعه متن مارک‌داون بنویسید و آن را تست کنید! برای این کار حتی نیازی نیست نرم افزاری را باز کنید یا از مرورگر خود خارج شوید. تنها کافی است به یکی از سایت‌های آنلاین مخصوص ویرایش مارک‌داون مراجعه کنید. برای مثال ما در سایت [Mdown](https://mdown.ir/editor) یک ادیتور مارک‌داون قرار داده ایم که می‌توانید از آن استفاده کنید. مزیت این ادیتور این است که به صورت پیشفرض در حالت RTL و راست‌چین قرار دارد و نوشتن متن فارسی می‌تواند در آن راحت تر باشد اما این تنها راه حل نیست و بسیاری وبسایت دیگر برای تست قابلیت مارک‌داون وجود دارد برای مثال:
- [dillinger](https://dillinger.io/)
- [StackEdit](https://stackedit.io/app#)
- یکی از کامل‌ترین و بهترین ویراستار‌های مارک‌داون به صورت راست به چپ، ویراستار [داوین](https://app.dawin.io/) است . تنها ایراد این ویراستار این است که زبان اصلی آن عربی است اما بازهم قابل فهم است و می‌توانید به عنوان یک ویراستار مارک‌داون راست به چپ عالی از آن استفاده کنید!
- همین‌طور ابزار [مرتب](https://www.roshan-ai.ir/moratab/) که ابزاری ایرانی است هم بسیار با ظرافت و زیبا است.